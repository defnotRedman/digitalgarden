---
{"dg-publish":true,"permalink":"/01-mago/01-02-bim/01-02-bim-handleiding-revit-levels/"}
---


#howtobim 

> [!info] in Revit zijn horizontale referentielijnen die hoogte aangeven binnen een gebouwmodel, zoals vloerniveaus of dakhoogten. Ze helpen bij het organiseren en structureren van het model en vormen de basis voor het opzetten van vloeren, wanden, plafonds en andere bouwdelen op verschillende verdiepingen.

**Eerste Stap: Levels

Begin elk project met het correct instellen van de Levels. Maak de Levels aan in het referentieplan _NIEUWE_LEVELS_, dat je vindt onder 1.Referentie. Het is belangrijk om een basis van niveaus te creëren waar je later je gemodelleerde elementen aan kunt koppelen. Kreantis gebruikt een Levels systeem dat is geïnspireerd op de methodologie van C3A.

Elke verdieping bevat drie Levels, aangeduid met een rode, zwarte en groene lijn. De naamgeving bestaat uit een cijfercode, gevolgd door een lettercode. Level 00, dat de bovenkant van de draagvloer op de begane grond vertegenwoordigt, fungeert als het basislevel. Verdieping 1 krijgt de cijfercode 10, verdieping 2 krijgt 20, enzovoort. Cijfers van 1 tot 9, en intervallen zoals 11-19, 21-29, 31-39, zijn gereserveerd voor tussenniveaus.

Voor het gelijkvloers zijn de levels als volgt benoemd:

- **Zwart niveau:** 00 – bovenkant van de draagvloer.
- **Rood niveau:** 00 AR – bovenkant van de vloerafwerking.
- **Groen niveau:** 00 CE – plafondafwerking.

De volgorde van de levels is zwart, rood, groen, van onder naar boven. Dit betekent dat de plafondafwerking op de begane grond zich onder de vloerplaat van de eerste verdieping (level 10) bevindt.

Zorg ervoor dat je bij de start van het project minimaal drie levels per verdieping aanmaakt. Dit kan eenvoudig via _Architecture > Level_ of met de sneltoets (LL). Het handigste is om een groep van drie levels te kopiëren en vervolgens de namen en hoogtes aan te passen.

Let tijdens het modelleren goed op de Levels waaraan je elementen koppelt. Deze kunnen later worden aangepast naarmate het ontwerp evolueert. Correcte koppelingen zorgen ervoor dat het model automatisch meebeweegt met wijzigingen in de Levels.

In onze conventie beschouwen we 00 AR als het nulpeil, maar dit kan per project verschillen.
